Questo progetto si propone di analizzare Hazelcast, una piattaforma di computing distribuito in-memory, attraverso un approccio sia teorico che pratico. Sul piano teorico, verranno esaminati i principi architetturali di Hazelcast, i suoi componenti fondamentali, i meccanismi che ne regolano il funzionamento distribuito e una analisi della documentazione presente. L'aspetto pratico si concentrerà sul testare il corretto funzionamento della piattaforma in scenari di fault-tolerance, come il fallimento di nodi, la resilienza del cluster e la continuità operativa durante eventi critici. Saranno implementati test che verificano la capacità di Hazelcast di mantenere l'integrità dei dati e la disponibilità del servizio anche in condizioni avverse. L'obiettivo è fornire una comprensione approfondita di Hazelcast, evidenziando come le sue caratteristiche di scalabilità, alta disponibilità e prestazioni possano rispondere alle esigenze delle moderne applicazioni distribuite. Attraverso questo duplice approccio, il progetto mira a offrire una visione completa che bilanci fondamenti teorici e applicazioni pratiche.
